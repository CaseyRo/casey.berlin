---
Title: A social (business) gym
ID: urn:uuid:1ddf8df6-7d76-4273-86dc-43ab50a9d0a6
Draft: true
---

[blockquote]Social business blijft een lastige definitie, zeker nu de marketingguru's het zien als 'goud' waar ze weer lekker mee kunnen scoren. Er is geen beter moment om mijn definitie van social business in bedrijf te brengen. Vandaag; de sportschool.[/blockquote]</span>

Na het schrijven van dit blog en het eten van mijn ontbijt is het tijd voor mijn volgende onderdeel van mijn ochtendritueel, de sportschool. Ik probeer dit drie keer per week te doen om lekker fit te blijven en veel energie te hebben gedurende de dag. Nu is mijn sportschool hier om de hoek, en betaal ik een flink bedrag per maand om daar lid te zijn. Je ziet de concurrentie echter opspringen, met enorme gereduceerde tarieven goed om eens goed naar te kijken, toch blijf ik nog even bij mijn sportschool stil staan. Ik zie hen namelijk als de uitgelezen mogelijkheid om als social business te fungeren, gericht op het hoger segment met aandacht voor de klant.

Mijn sportschool heeft namelijk één heel groot belang en dat is een zo goed mogelijk contact met hun klanten. Weten wat er in ze omgaat zodat ze mee kunnen bewegen met de veranderingen in de wereld. Zo is hardlopen de afgelopen jaren uitermate populair geworden, niettemin door alle gadgets die daar omheen uitgevonden zijn en is dat ook iets waar ik graag de volgende stap in zou willen zetten. Dat proces gaat bij die sportschool nu als volgt:

1. Ik maak een afspraak met een personal trainer, waar ik maandelijks gratis recht op heb.

2. Die afspraak maak ik alleen bij de receptie, volgens het schema van de trainer van mijn voorkeur. Als ik al een voorkeur heb.

3. Die afspraak vindt vervolgens vaak pas weken later plaats.

4. Als die afspraak al plaats vindt, want vaak wordt die vergeten of doorgeschoven naar een collega.

5. Gevolg, ik voel me niet serieus genomen en heb nooit écht persoonlijk contact met een begeleider.

6. Resultaat is dat mijn streven naar binnen een half jaar 10 km in een uur te kunnen lopen, helemaal vanuit mezelf zal moeten komen.

Veel verbetering komt daar uit het beter inrichten van de relatie van de sportschool met de trainer. De trainers zijn overwegend freelancer en afhankelijk van omzet, zo'n gratis training zal ze vast wel iets opleveren, maar niet enorm veel vrees ik. Dat willen ze graag halen uit de deelnemers en daar sturen ze ook nog eens op in een afspraak of een casual gesprek die ze met je aangaan in de sportschool.

Wat nou als die wens al eerder uit hun social business omhoog was gekomen? Dat hun CRM had aangegeven bij het inchecken van mij bij de sportschool (daar heb ik een persoonlijk pasje voor) dat ik heb aangegeven op social media meer met hardlopen te willen doen? Of dat ik in contact met andere sportschoolleden veel goede tips geef en misschien daar wel voor beloond kan worden? Of omdat ik steeds minder naar de sportschool ga, er voor hun belang in zit om mij aan te sporen meer langs te komen, of in ieder geval te vragen waarom ik minder kom?<a href="http://keesromkes.old/wp-content/uploads/2012/04/socialbusiness.jpg"><img class="alignright size-medium wp-image-2329" title="socialbusiness" src="http://keesromkes.old/wp-content/uploads/2012/09/socialbusiness-300x2711.jpg" alt="" width="300" height="271" /></a>

Ook hun verdienmodel kent niet het belang mij meer bij die sportschool te krijgen, nee het liefst zien ze me daar zo weinig mogelijk, zolang ik maar mijn maandbedrag betaal. En dat start dan met minimaal een jaar, reken maar uit wat ze dat oplevert. Nee liever zie ik dan <a href="http://thenextweb.com/lifehacks/2011/01/25/a-brilliant-idea-to-make-people-visit-the-gym-regularly/" target="_blank">dit soort businessmodellen</a>, betalen omdat je niet komt.

Aan de andere kant de relatie met hun leveranciers. Ongetwijfeld dat de fitnessapparaten die daar in huis staan, veel meer kunnen en mogelijkheden kennen dan 'standje 8, 20 minuten rennen' wat het advies van de fitnessinstructeurs is. Wat is nou een goede stand om bijvoorbeeld een warming up of cooling down te doen? Hoe benut ik de digitale mogelijkheden en de aansluiting van mijn iPhone? En wat voor 'nieuws' is er eigenlijk allemaal op dat gebied? Ook daar mag je me van op de hoogte houden.

Als laatste eigenlijk de hele simpele dingen. Medewerkers kunnen twitter en facebook veel beter gebruiken, publiceren dat apparaten stuk zijn, het zwembad wat gesloten is (en vooral de reden daarvoor) of de drukte voor een spinningles waardoor er nog net een plekje vrij zou kunnen zijn. Zolang je in het belang van de klant handelt kan er echt niks mis gaan.

Het 'plan' wat ik hier uit mijn duim trek is nog niet zo eenvoudig. Alles gaat stapje voor stapje. Graag neem ik nog een paar bedrijven mee in blogs waar ik ook graag een social business van zou willen maken. Puur omdat het hun lange termijn strategie kan ondersteunen. Heb jij een idee waar ik dat voor zou kunnen doen? Ik blog daar graag over!

Overigens sport ik bij <a href="http://www.davidlloyd.nl/nl/home" target="_blank">David Lloyd</a>, locatie Blijdorp.. Mocht je daar mensen kennen op managementniveau, aarzel dan niet en stuur ze dit blog door. Ik hoor graag van ze!
<h6>Photo:<a href="http://www.flickr.com/photos/usnavy/5590118536/" target="_blank"> Creative Commons; Flickr - US Navy</a></h6>
