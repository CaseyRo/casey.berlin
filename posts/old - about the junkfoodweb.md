---
Title: About the junkfoodweb
ID: urn:uuid:ecabcd7f-59e9-4610-b544-2f1989b86fe0
Draft: true
---

[blockquote]Junkweb, oftewel al die dode eindes op internet. Waar internet in de oorsprong een serie gelinkte pagina's was die eigenlijk oneindig bleek, is dat met plaatjes niet zo. Die betekenen vaak het einde van die reis. Een blog over de opkomst van junkweb, mede mogelijk gemaakt door Instagram.[/blockquote]</span>

<a href="http://www.nu.nl/gadgets/2920699/instagram-verslaat-twitter.html" target="_blank">Gister werd bekend</a> dat Instagram (een tool waar ik overigens verschrikkelijk gek op ben) meer mobiele gebruikers heeft dan Twitter op maandelijkse basis. 7.3 miljoen tegenover 6.9 voor Twitter. Ik vraag me overigens af of dat echt puur en alleen voor de mobiele versie van de website gaat, of ook over apps, maar toch.

<a href="http://statigr.am/p/289494658539627687_722088" target="_blank"><img class="alignleft size-medium wp-image-3086" title="ebaecbf8087311e2818012313b012024_7" src="http://keesromkes.old/wp-content/uploads/2012/09/ebaecbf8087311e2818012313b012024_7-300x300.jpg" alt="" width="300" height="300" /></a>Het is een opvallende trend, dat we de mogelijkheid hebben op dit moment net zo makkelijk beeld met elkaar te delen, als dat vijf jaar geleden met de opkomst van tekst was via Twitter. 140 tekens spuien, of een plaatje van 800x800 pixels. Die resolutie is zelfs gestegen nog de afgelopen tijd, waardoor we zelfs een soort van 'HD' achtige plaatjes met elkaar delen inmiddels. Een 'snapshot' uit jouw omgevingswereld, een scheet van wat je beleefd, gevangen in beeld.

Diezelfde vijf jaar geleden stond ook in het teken van de opkomst van de 'quote van de dag', het 'inspirerende moment' of de 'les die ik jou wil leren'. De coaches sponnen er flink garen bij, althans, dat was de opvatting van hen die in dat vak zaten. Ik heb mijn hersenen altijd flink gebroken op de coaches en wat voor hen echt de toegevoegde waarde was van Twitter; naast de quotes die iedereen toch al deelde, nogmaals te delen.

Maar nu is daar instagram, dus ook die coaches kunnen weer aan de bak. Het kopiëren van een quote en die in een prachtig (uhum) font over een plaatje heen leggen en slim gebruik maken van de manier waarop we onze hersens gebruiken. Die slaan namelijk geen visuele beelden over, die 'lezen' dat altijd. Wat internet en SEO betreft; een plaatje is altijd 'the end of the road', het leidt ons naar nergens, het is niet via Google te indexeren, zoals tekst dat wel is. Het bestaat niet uit een verzameling links of verwijzingen, zoals een willekeurige site dat wel is. Een website is nooit het eindstation van je reis op internet. Een plaatje is geen wiki dat aan te passen is door andere mensen, nee het is een afbeelding. Het einde, de laatste halte. Er op klikken leidt ons (vaak) tot nergens, nee het zijn allemaal doodlopende wegen. Iets anti-internets eigenlijk.

<a href="http://statigr.am/p/235451202572724187_1589680"><img class="alignright size-medium wp-image-3087" title="d92d2b50cddb11e1b93522000a1e880c_7" src="http://keesromkes.old/wp-content/uploads/2012/09/d92d2b50cddb11e1b93522000a1e880c_7-300x300.jpg" alt="" width="300" height="300" /></a>Dat fenomeen van doodlopende wegen mag dus het 'junkweb' genoemd worden, althans als ik <a href="http://www.chrisbrogan.com/junkweb/?utm_source=feedburner&amp;utm_medium=feed&amp;utm_campaign=Feed%3A+chrisbrogandotcom+%28%5Bchrisbrogan.com%5D%29" target="_blank">Chris Brogan mag geloven</a>. Ik lees graag zijn blogs, ook door de wat cynische toon van zijn verhalen.

Maar wat ik al eerder schreef, ik hou van het junkweb. Ik hou van de plaatjes en afbeeldingen, van een klein stukje emotie gevangen in een afbeelding. Iets wat ik vroeger zocht in de 140 tekens op Twitter; een mening, een emotie, iets persoonlijks. Om een conversatie over te starten. Om samen meer kennis mee op te bouwen en een netwerk te realiseren. Zo langzamerhand is die strijd om aandacht (wat eerst leuk was, is nu schreeuwen geworden op Twitter) verplaatst naar beeld. Want beelden geven direct aanleiding voor aandacht, een reactie of een like. Een afbeelding op instagram met 25-50 likes is geen uitzondering. Een tweet met dat aantal reacties of retweets tegenwoordig heel opmerkelijk.

Nou hoop ik dat niet elke gek (lees: coach) op instagram gaat zitten, en zeker niet om de hele dag quotes van bekende mensen te gaan posten met als achtergrond de zoveelste speeltuin of <a href="http://statigr.am/viewer.php#/tag/cloudporn/" target="_blank">#cloudporn</a>,  maar daadwerkelijk iets toe te voegen. Iets wat ik wil delen, of gewoon gaaf vindt om te bekijken. Zo doet <a href="http://statigr.am/viewer.php#/user/15829184/" target="_blank">Vossen</a> dat heel goed, die notabene voornamelijk velgen maakt voor auto's. 200.000 volgers, en die delen alleen maar hele gave zaken. Plaatjes van door hun <a href="http://statigr.am/p/290044408173258065_15829184" target="_blank">getunede auto's</a>, door andere mensen <a href="http://statigr.am/p/288155468126315546_15829184" target="_blank">getunede auto's</a> met <a href="http://statigr.am/p/286833625796797752_15829184" target="_blank">hun velgen</a>, en <a href="http://statigr.am/p/279701927778936025_15829184" target="_blank">lekkere wijven met mooie auto's</a> natuurlijk (sorry dames).

Dat merk blijft bij mij hangen, creeert een beleving. Probeer dat als coach maar eens te benaderen...

Afbeeldingen zijn de nieuwe tweet geworden, inspiratie daadwerkelijk iets uit je eigen belevingswereld. Soms deel ik dat nog op Twitter of Facebook, maar ik doe dat met mate. En ik besteed veel aandacht aan de beelden en beleving van anderen op instagram, al ben ik daar ook al heel kritisch in aan het worden. Geen standaardwerk of overbewerkte foto's, ook liever geen professionele foto's. Hoe persoonlijker en dichterbij, hoe meer emotie voor mij en hoe prettiger. Net zoals je geen PR bureau je tweets laat schrijven, laat je ook je instagrams niet maken door anderen. Persoonlijk, prive, van jou. Jouw emotie. Zo wordt het junkweb, ineens heel waardevol.

Zojuist bedacht ik me de oplossing voor het junkweb. Als internet gaat herkennen wat we fotograferen kunnen we ineens wel links creeren en doorklikken. Een beetje zoals dat gaat met taggen op facebook. Geen dood einde meer, maar een begin. De berg hierboven op het plaatje klikbaar, de maker van de quote linksboven idem. Helaas moet Facebook gezichtsherkenning uit, maar die had dat goed in de gaten...

Overigens werd ik voor dit artikel ook geïnspireerd door de <a href="http://statigr.am/viewer.php#/tag/instagramwalk072/" target="_blank">#instagramwalk072</a>, afgelopen zondag in Alkmaar. Een heerlijke manier om een stad te ontdekken, zeker de moeite waard!

----

[blockquote]Jaren van internetgebruik en social media, naast veel random contacten bij @seats2meet, leidt bij mij tot de conclusie dat je eigenlijk niemand meer kan vergeten uit het verleden. Zodra ze eenmaal in je adresboek zijn aangeland, raak je ze nooit meer kwijt.[/blockquote]

'Eens gekend is altijd gekend', schreef ik maandag in dit blog. Dat citaat heb ik opgeschreven voor vandaag en na wat nadenken kom ik tot de conclusie; als je het niet wilt, hoef je nooit meer iemand te vergeten. Het internet stelt ons in staat van iedereen wel iets van relevante informatie naar boven te toveren en met de mogelijkheden van Twitter, Facebook en LinkedIn is er ook geen beperking in wie je wel, of niet toelaat in je netwerk. Met tools als Contactually kan ik zelfs (al is dat kunstmatig) gedwongen contact houden met iedereen, of ik (of die persoon) er nu behoefte aan heeft of niet.

Dat leidt tot een raar fenomeen, die je nu ook in het echte leven tegenkomt. Er is geen aandacht meer tijdens een gesprek, of de druk bij een (gepland) gesprek ligt zo hoog om het 'leuk te hebben' of 'inhoudelijk van waarde' (jakkes) te zijn dat het gesprek altijd zal teleurstellen. Je weet immers alles van die persoon, moet een plan maken en een doel hebben omdat je zo weinig tijd hebt in je agenda;  die ene afspraak moet dan wel héél bijzonder zijn en moet echt iets betekenen.

Ik ontdekte het bovenstaande bij mezelf een paar maanden geleden, [quote_right]De wereld wordt mooier geschetst via social media dan ooit tevoren, ook al doen de nieuwsfeeds op Twitter anders blijken[/quote_right]omdat ik mijn agenda niet zo vol meer wilde plannen als een jaar of twee geleden. Toen had ik vier gesprekken op een dag, liefst strak op elkaar geplanned zodat er ook nog tijd over bleef voor werk, dat ik een gesprek niet als werk beschouw, had ik toen nog niet helemaal in de gaten. Door minder ruimte in mijn agenda te reserveren voor gesprekken kwam de keerzijde hiervan naar boven. De keerzijde was dat elk gesprek nu wel van waarde moest zijn, ik had immers tijd voor die persoon gereserveerd die in mijn ogen heel waardevol was. Daar kwam ik dus met een domper uit...

Mensen veranderen, omgeving verandert, context verandert. De wereld wordt mooier geschetst via social media dan ooit tevoren, ook al doen de nieuwsfeeds op Twitter anders blijken. Mijn beeld van die persoon aan de andere kant van de tafel was geschetst door wat hij of zij deelde online. Ik toetste dat niet, ik nam dat voor waarheid aan. Bizar eigenlijk, nu goed bekeken. Ik spreek alleen nog maar af met mensen die ik echt gemist heb, of die ik zakelijk gezien nodig heb. En heel vaak ontstaat dat gewoon spontaan. Zonder verwachtingen, met nog wel een blik op de sociale netwerken om even te kijken wat die persoon de afgelopen weken gedaan heeft, maar dat is meer stof ter conversatie dan het scheppen van een beeld.

Zullen we er gewoon weer eens voor kiezen om af en toe iemand op te bellen? Eens te kijken hoe het met die persoon gaat? En je hart te volgen in zo'n contact, in plaats van je agenda? En laat Facebook, Twitter en LinkedIn daar eens in faciliteren; mensen met wie je even geen contact hebt gehad, in een soort van 'sluimerstand' plaatsen en geleidelijk laten verdwijnen uit je netwerk. Net zoals dat vroeger ging. Dan bepaal ik weer of ik iemand wil spreken, in plaats van zijn status update of change of job. Herken jij je hierin? Hoe ga je daar mee om?

----

[blockquote]Ik heb iets met tools en met name op het gebied van CRM (Contact relationship management). Op social gebied nemen die tools op dit moment een enorme vlucht en duikelen over elkaar heen; Salesforce, Microsoft en IBM als grote jongens en vele, vele kleine producenten daaronder. Contactually is een beetje een andere aanpak van dat eenvoudige probleem, contact onderhouden.[/blockquote]

Waar veel CRM draait om zoveel mogelijk klant- en contactgegevens te verzamelen (de C van CRM), draait het daar bij Contactually niet om. Wat daar het belangrijkste is, is de vraag "wanneer heb ik voor het laatst met iemand contact gehad?".

Ik heb een hekel gekregen aan de zogenaamde SCRM's (social CRM) pakketten, die zichzelf als social in de markt zetten. [quote_right]of dat je moeders bent vergeten te bellen de afgelopen maanden omdat je het zo druk hebt[/quote_right]Eigenlijk zijn het ouderwetse, bijna DOS achtige pakketten ingericht op het verzamelen van massa's data, om er zo voor te zorgen dat je precies weet wat je klant denkt, voelt en schrijft. De social toevoeging in deze big data is een krachtige tool, die veel account managers en marketeers dan ook met liefde inzetten. In essentie slaan die pakketten de plank mis, het gaat niet om sociaal doen, maar om social misbruik in die pakketten.

Je moet namelijk heel voorzichtig zijn met het in contact blijven met je klanten. Je kan ze simpelweg niet jouw informatie opdringen, daarvoor is aandacht van je klanten veel te kostbaar. Wel kan je inspelen op de behoefte van je klant, een simpel sociaal gebaar geven, een kaart sturen bij een verjaardag of een relevante reactie op een foto bijvoorbeeld. Vragen die gesteld worden via Twitter beantwoorden, een koppeling maken met iemand uit je netwerk, dat soort zaken.


Contactually helpt bij het bijhouden van de relaties met mijn contacten. Zakelijk en prive. De meeste mensen spreek ik toch wel regelmatig, maar soms moet daar even een tandje bij, in het geval iemand zakelijk een lead is geworden en je toch graag wil weten wat iemand van je voorstel vindt. Of een partner waar je een relatie mee bent aan gegaan en zijn of haar praktijken ineens relevanter geworden zijn aan wat jij in je bedrijf doet, of dat je moeders bent vergeten te bellen de afgelopen maanden omdat je het zo druk hebt.

De stappen voor het werken met Contactually zijn simpel;

Ik laad al mijn netwerken in, met Gmail als basis voor elk contact. Twitter, Facebook en LinkedIn zijn standaard ondersteund. Ook grotere CRM tools als Salesforce en sugarCRM hebben een integratiemogelijkheid met Contactually.
Ik speel de 'bucket game', een spelletje waarin ik mijn contacten toewijs aan een bepaalde groep, waarmee het een stuk leuker wordt je contacten te sorteren.
Elke bucket (groep) kent een bepaalde maximale tijdsgrens waarin je met mensen contact zou willen hebben. Leads bijvoorbeeld binnen 14 dagen, je familie misschien een dag of 30 en vage kennissen misschien eens in de twee maanden.
Ik volg ze op vanuit Contactually (vandaar kan je mailen) of geef bij elk contact aan op wat voor manier ik contact met hen heb gehad.
De kern van contactually zijn de groepen. Ik denk tegenwoordig meer in zwermen, dus houd ik het simpel. Dezelfde onderstaande verdeling gebruik ik overigens ook in andere sociale netwerken, denk aan lijsten op Facebook en Twitter en circles op Google+.

Leads; ik moet ook mijn brood verdienen, die mensen die dat verschaffen zitten vrij dicht op mij, zakelijk gezien dan.
Close ties; mensen die mij het meest dierbaar zijn vindt je hier terug.
Weak ties; ik geloof erg in de kracht van de zwakke schakel, iemand 'eens gekend is altijd gekend', er is zoveel informatie over iemand terug te vinden via dit soort tools, dat je altijd wel een 'oh ja' momentje hebt.
Zo hou ik het overzichtelijk en klein, maar wel prive en zakelijk in een. Wat tijdsinvestering betreft kijk ik hier één tot twee keer per week naar, hooguit 15 minuten. Zo blijf ik bij met jou. Nogmaals, elk contact wat ik heb met mensen is van sociale aard, de kern zit in het investeren in de relatie. Soms kost me dat ineens een half uur om een goed antwoord te googlen of het schrijven van een blog. Maar in elke investering in een ander zit een rendement, daar geloof ik heilig in!

Kern van dit alles is dat de aandacht komt de liggen op de Relatie, in plaats van op het Contact in de afkorting van CRM. Ook van Management is nauwelijks sprake, vraag eens oprecht hoe het met mensen gaat, neem de tijd voor elk contact. Mijn uiteindelijke doel is een socialere wereld, waar we van elkaar leren en ook nog eens een boterham kunnen verdienen. Met een beetje hagelslag. Contactually helpt mij daar bij. Wat is jouw voorkeur qua CRM?

Photo: Creative Commons; Flickr - Ray Larabie

Contactually vroeg mij naar aanleiding van mijn ervaringen een artikel te schrijven. Ook ben ik een 'case story' op de site van Contactually als veelvuldig gebruiker. Bij deze mijn investering in hen. Daar gaat overigens geen euro mee gepaard.

----

[blockquote]Je wil er niet aan denken, maar toch komt er dat moment dat je je laatste adem uitblaast. En dus ook je laatste tweet plaatst. Maar wat gebeurt er vervolgens met je online identiteit? En wat biedt de techniek voor mogelijkheden?[/blockquote]

Vandaag een kort filmpje om bovenstaand te illustreren. Een minuut of 6, kijk even mee.


Geen zin om te kijken? Even de strekking en mijn idee van wat hij staat te vertellen.

Er zijn een aantal tools die er voor zorgen dat jouw profiel op het moment van overlijden wordt afgesloten, dat er nog één laatste bericht geplaatst wordt, dat soort dingen. Het lijkt mij een hele goede zaak dat daar een uniforme afspraak over komt. Er is niets zo vervelend voor nabestaanden om door zoveel sociale netwerken te moeten (ik wil er niet aan denken in mijn geval...) om profielen te sluiten, op te heffen of te veranderen in een 'bevroren' profiel.

Een kijkje in de toekomst; technologie stelt ons in staat om te voorspellen wat wij zouden willen plaatsen op Twitter. De inhoud gaat nu vaak nog nergens over, is in het Engels en voor ons Nederlanders niet spannend, ook inhoudelijk vaag, maar toch. Denk nog eens vijf jaar verder, denk aan de nog grotere hoeveelheid data die over ons bekend is (en samengebracht kan worden), en de rekenkracht van computers zorgt er voor dat de inhoud van zo'n bericht vrij nauwkeurig overeenkomt met wat jij gezegd zou kunnen hebben.

Neem daarnaast de mogelijkheden van hologrammen, de technische vooruitgang op het gebied van 3D en projectie en het zo langzamerhand betaalbaar worden van die technologie. Combineer die beide en je hebt ineens een levend hologram aan wie je nog eens zou kunnen vragen hoe dingen zijn, wat hij of zij er van had gevonden.

Waanzinnig gaaf voor 'oude visionairs', Newton of Einstein had ik heel graag een keer een dialoog mee willen voeren. Prachtig, denkend aan de mensen die ik in het verleden ben verloren. Maar tegelijkertijd angstaanjagend. Willen we dit wel echt? Ook de dood heeft haar functie. Geïnspireerd door gedachtes van andere mensen een stap verder kunnen zetten, zelf een richting bepalen en voortbestaan in de herinnering.

Technische ontwikkelingen zullen altijd die twee kanten belichten. De positieve, en de negatieve. Ik ga in 99% van de gevallen uit dat techniek bijdraagt aan een beter, prettiger, handiger leven. Dit is die ene procent waar ik grote vraagtekens bij zet. En jij?

----

[blockquote]Een maandagochtend overweging. Zo langzamerhand merk ik dat de behoefte aan constante verbinding afneemt. Misschien komt het door de vakantieperiode, het grote aantal bedrijven wat zich 1.0 opstelt op sociale netwerken of de échte sociale band die ik opbouw met mensen via Path, maar er is bij mee meer dan ooit behoefte aan 'sociaal', dan aan een groot aantal verbindingen.[/blockquote]

Grappig hoe soms zaken in één keer bij elkaar komen en context geeft aan zo'n lastig onderwerp. Aan de ene kant leef ik (van) online. Mijn brood zit in online, als consultant en als spreker. Ik ben al ruim 20 jaar online terug te vinden. Eerst in connectie met een enkeling via BBS'en, later op diverse fora en in chatboxen op IRC, tot facebook en twitter nu met duizenden tegelijk.  Die verbindingen uit vroeger tijd voelden veel persoonlijker dan de meeste contacten op Facebook en Twitter nu. Want aan de andere kant is er de hoeveelheid, de massa, die op een gegeven moment niet meer te managen is. Het wordt een proces, iemand volgen, berichtje heen en weer, en proberen in de radar te blijven van die persoon. Niet om wat hij of zij doet, maar om te bewijzen dat je nog bestaat. "Ik deel, dus ik besta".

Als medewerker of manager van een bedrijf moet je daar ook eens goed naar moeten kijken. Beschouw de sociale media niet als de ultieme manier om nieuwe klanten te werven, personeel te zoeken of je medewerkers te stimuleren (of controleren) maar kijk ze eens recht in de ogen aan. Vraag ze op de man af hoe ze zich voelen. Meer dan ooit is er ook bij hen (misschien weten ze het niet) behoefte aan een luisterend oor. Iemand die tegen ze praat en oprecht vraagt: "hoe gaat het nu met jou?"


De TED Talk hierboven vond ik vermoeiend, lastig te kijken, typisch Amerikaans, maar de boodschap is zo duidelijk. Meer dan ooit is er behoefte aan écht oprecht contact.

Daarvoor kwam het blog (Engels) wat @josgovaart en @roosvanvugt vanochtend deelden zo goed uit. Path ís namelijk het sociale netwerk waarin de vertrouwensband, kleinschaligheid en menselijke emoties vooropstaan. Waarin echte gevoelens, lief en leed, gedeeld wordt. Waar ook ruimte is voor mij om af en toe een flauwe grap te plaatsen die niet altijd gepast is op andere sociale netwerken.

En als bedrijf heb je helemaal niks aan Path. Maar jij, als persoon, wel. Om mensen te leren kennen, om ze jou te leren kennen. En vervolgens eens koffie met ze te drinken. Fijne werkweek!

----

De laatste tijd komen er steeds meer "social applications" bij die consumption sharing inzichtelijk maken, vrij gedefinieerd: delen wat je doet, wat je kijkt, luistert, eet. Vandaag een kijkje in Blippy en GetGlue en Foodspotting, 3 applicaties die Consumption Sharing duidelijk aanmoedigen en in al hun facetten een "social application" zijn.







Wat is een social application ?

Een social application is voor mij een applicatie die je dus in staat stelt om "consumption sharing" inzichtelijk te maken, In het geval van Blippy bijvoorbeeld je meest recente aankopen delen en reviewen.


Een Social Application kent dus in ieder geval de voorwaarde dat het 1 doel heeft, delen. Daarnaast draait het om mensen, niet zo zeer om de techniek er achter. Hen in staat stellen met elkaar te verbinden en kennis te delen rondom het thema is hier het common goal.

Daarnaast is "eenvoud" nog zo'n ding. Hoe eenvoudiger, hoe meer "Social" die applicatie is. Het moet echt dat ene doel dienen en gelukkig doen beide websites dat prima. Ja, dat betekent dus ook ondersteuning op en van meerdere platformen en inloggen met externe netwerken bijvoorbeeld.

Het allerbelangrijkste? De opbrengsten, oftewel de toegevoegde waarde. Als ik 1 ding deel, wil ik een meervoud aan suggesties terug krijgen. Liefst zo specifiek mogelijk en op mijn profiel afgestemd, semantisch dus.

In het kort, delen als middel, eenvoud van de tool, duidelijke opbrengsten en afgestemd op mij. Kenmerken van een top social app!

Blippy

Bekijk hier mijn profiel - Blippy stelt mij in staat om mijn aankopen op creditcard, diverse online shops (Waaronder de iTunes store) te delen met anderen. Dan gaat het niet perse om het aspect  "kijk eens wat ik heb", maar juist om het oordeel wat je daar over hebt. Al zal een kop koffie in Nederland niet zo snel betaald worden met creditcard, dat gebeurt dus wel in de US. Koppelingen met chipknip of andere middelen zullen nog wel volgen. Daarnaast koop ik al snel iets in de iTunes store, een klein spelletje om het wachten te vergemakkelijken of een lifehack zoals Calvetica of Dialvetica. Die review ik vervolgens op Blippy en zo weet mijn netwerk, maar ook anderen weer iets over die applicatie, dat kopje koffie, of dat gerecht in een bepaald restaurant.

Blippy is niet "opdringerig" in de vraag naar reviews en beloond je met behulp van "levels" (die direct ook weer jouw betrouwbaarheid aangeven) op basis van het aantal reviews wat je doet.


GetGlue

Bekijk hier mijn profiel - GetGlue is mijn nieuwste "verslaving", ik kijk regelmatig series, films of denk even na over een bepaald onderwerp en dat is waar GetGlue haar verbinding haalt. Die onderwerpen die anderen boeien, de mogelijkheid te zien "wie nog meer" van die film of serie houdt en opnieuw een netwerk opbouwen van mensen om je heen met die specifieke interesse.

Daarnaast verzorgd GetGlue de suggesties op een erg prettige manier. Na het aangeven dat je een bepaald genre films leuk vind, zal je ook zien dat GetGlue jou suggesties doet voor meer content. Niet alleen op basis van jouw keuzes, maar ook op basis van jouw netwerk en zelfs de tijd wanneer je inchecked is relevent aan wat je graag wil zien. De koppeling met TV gidsen is dan nog erg dichtbij.

Foodspotting

Bekijk hier mijn profiel - Foodspotting is 1 van mijn "leukste" social apps op dit moment, naast het delen van wat ik eet, kan ik op deze manier ook op zoek naar nieuwe restaurants en gerechten.


Ik deel op foodspotting dus wat ik eet, een kleine review van wat ik er van vind en met de knoppen "nom it" en "want it" kan ik ook nog context geven aan het gerecht naar keuze. De koppeling met foursquare, twitter en facebook maakt het eveneens erg gemakkelijk om breder te delen en zo te zien hoeveel mensen daadwerkelijk naar jouw "voedsel" kijken.

Foodspotting zelf is wat "voeden" van mijn profiel betreft gekoppeld aan gebruik op mijn mobiele telefoon. Gemiste kans, gezien ik juist ook zoveel doe op mijn laptop. Echter het "delen" van de inhoud en reageren op anderen, kan dan wel weer online gebeuren.

Maar wat moet ik dan met al die apps?

De vraag die daar bij rest is tenslotte "wat moet ik daar dan allemaal mee?" En dat is een logische. Voor @Basiliek heb ik bijvoorbeeld een aantal gerechten via foodspotting gedeeld om zo te illustreren wat dat voor hun zou kunnen betekenen. Met @blippy review ik regelmatig applicaties voor de iPhone en ook daar komt dialoog uit. En Getglue zorgt voor mij voor meer koppeling met mijn netwerk. Ik weet wat zij kijken, en andersom. Kern van dit verhaal? Voor elke doelgroep is er een platform, elke niche kent zijn of haar plek. Jouw kans? Geen niche platform nog? Bouwen! Meer weten over gebruik of inzet? Laat het even weten!



