---
Title: on social capital
ID: urn:uuid:65ed1fea-c098-48d0-b08c-e97b6177b655
Draft: true
---

06-09-2012

[blockquote]Afgelopen week werd ik door Lindy Prins geïnterviewd over sociaal kapitaal. Ik heb het daar zelf al vaker over, maar ik vind in overleg met anderen toch altijd nuanceringen die ik eerder niet onderkende. Een paar details uit dat interview die wat extra aandacht verdienen, naast het werk wat Lindy doet op dit gebied.[/blockquote]</span>

Ik ondersteun studenten graag, ik zie de energie die ik in hun toekomst stop, nog altijd als een fijne investering, ik ga er altijd maar van uit dat dat positief gebruikt wordt. Bij Lindy was dat geen probleem, die doet er ook écht wel wat mee. Dat ze haar uitgewerkte interview dan ook online postte, daar werd ik dan weer heel blij van. Zo hebben we -ongemerkt- ook sociaal kapitaal uitgewisseld. Lees het hele interview overigens <a href="http://hetsociaalkapitaal.nl/2012/09/24/visie-over-sociaal-kapitaal-interview-met-kees-romkes/">hier</a> terug.

<strong>Wat versta je onder sociaal kapitaal?</strong>
<blockquote>De niet zichtbare waarde die bedrijven kunnen leveren aan anderen. Sociaal kapitaal is niet direct om te zetten in geld, omzet, leads of in extra connecties in je netwerk. Ik doe dingen voor een ander omdat ik het leuk vind om te doen. Ik verbind mensen met een ander omdat die iets voor elkaar kunnen betekenen. Dat is wat mij betreft sociaal kapitaal. Het gaat puur om de verbinding op zich.</blockquote>
Wikipedia kent ook een definitie, al is die kort. Lees die <a href="http://nl.wikipedia.org/wiki/Sociaal_kapitaal" target="_blank">hier terug</a>.

<strong>Is sociaal kapitaal meetbaar?</strong>
<blockquote><a href="http://keesromkes.old/blogs/sociaal-kapitaal/"><img class="alignright size-full wp-image-2945" title="sociaalkapitaal" src="http://keesromkes.old/wp-content/uploads/2012/09/sociaalkapitaal3.png" alt="" width="269" height="226" /></a>Nee, ik denk het niet. Als jij niet aan andere mensen vertelt dat ik een leuke kerel ben, of dat ik een goed verhaal heb, danbestaat mijn sociaal kapitaal gewoon niet. Het heeft dan geen waarde. Dat ontstaat pas op het moment dat andere mensen daar gebruik van maken. Ik kan geen sociaal kapitaal blijven sparen. Juist door het uit te geven en door anderen te helpen ontstaat het.

Op het moment dat ik kennis en informatie deel, maakt niet uit in welke vorm, een-op-een of via een blog, dan ontstaat sociaal kapitaal en verspreidt het zichzelf. Als ik alle kennis bij me hou, dan kan ik nog zoveel willen, maar gebeurt er niks.</blockquote>
<strong>In hoeverre heb je te maken met sociaal kapitaal?</strong>
<blockquote>Als je kijkt naar bedrijven dan hebben zij veel sociaal kapitaal in de vorm van interne kennis. Ik adviseer bedrijven over het zijn of worden van een social business. Het gaat om de volgende stap in het gebruiken en inzetten van social media, kennis, dienstverlening, het nieuwe werken. Eigenlijk alles bij elkaar. Er is heel veel kennis aanwezig in een organisatie, maar ze weten niet hoe ze dat moeten gebruiken. Die kennis zou je ook sociaal kapitaal kunnen noemen.</blockquote>
<strong>Waar meet je sociaal kapitaal aan af, hoe maak je het inzichtelijk?</strong>
<blockquote>Je zou de hypothese kunnen stellen: “als ik iets aan iemand geef, dan komt daar altijd iets uit”. Niet direct, maar ik ga er wel vanuit dat ik iets terugkrijg, anders zou ik het niet doen. Maar er is geen garantie.</blockquote>
<strong>Wat is volgens jou de beste manier om sociaal kapitaal in te zetten?</strong>
<blockquote>Als je bedrijven iets geeft dan zou dat wel iets moeten zijn dat heel erg van jou is. Ik hou er van om kennis te delen, dus ik deel kennis, dat geef ik gratis weg. Het moet wel dichtbij je staan. Als je je sociaal kapitaal wilt vergroten dan moet het wel iets zijn dat bij je past.</blockquote>
Dankjewel Lindy voor het uitwerken van je interview. Mocht je nu zelf student zijn en behoefte aan een sparringsmoment of een interview, laat dat dan gerust <a href="http://keesromkes.old/contact/">horen</a>! Ik help je graag verder! Meer over sociaal kapitaal lees je overigens ook<a title="Sociaal kapitaal, definitie van een symbool" href="http://keesromkes.old/blogs/sociaal-kapitaal/"> hier</a>.

----

[blockquote]Ik laat me voor dit blog inspireren door <a href="http://mashable.com/2012/01/24/social-media-personal-tools/?utm_source=feedburner&amp;utm_medium=feed&amp;utm_campaign=Feed%3A+Mashable+%28Mashable%29" target="_blank">wat ik al in januari</a> op Mashable las, en heb dat artikel een aantal keren langs me heen laten gaan. Ook @briansolis inspireerde me <a href="http://www.briansolis.com/2012/07/it-takes-empathy/" target="_blank">door zijn werk</a>. Tenslotte gaat het om contact hebben met mensen, en wij zijn geen machines…[/blockquote]</span>

Waar <a title="CRM voor drukke mensen; Contactually" href="http://keesromkes.old/blogs/crm-voor-drukke-mensen-contactually/">contactually</a> al een beetje helpt om makkelijker contact te houden met mensen, is dat nog steeds niet zo vanzelfsprekend als wat wij in de 'echte' wereld doen. Daar ontstaat contact spontaan, is er uitwisseling van verbale en non verbale communicatie en koppelen we netwerken en mensen aan context. Daar is het internet nog altijd veel te traag voor en niet wetend.

Om dat wat begrijpelijker te maken volgt een klein stukje theorie. Het is namelijk zo dat je als mens netwerken aan context koppelt. Een paar eigenschappen van die context:

- Locatie
- Activiteit (als in werk, hobby of school op metaniveau)
- Onderwerp (vaak gekoppeld aan locatie en activiteit, ook op metaniveau)

Bij elke context hoort een netwerk om opgebouwd en onderhouden te worden en in de echte wereld gaat dat organisch en zonder na te denken. Online kost dat heel veel tijd en moeite. De toekomst wijst ons als op een veel organischer manier van het aanmaken van je netwerk. Zo staan locatie gebaseerde netwerken nog in de kinderschoenen, maar ook dat gaat vordert als we kijken naar <a href="http://highlig.ht/" target="_blank">highlight</a>, <a href="http://ban.jo/" target="_blank">banjo</a>, sonar en dat soort diensten. 'Frictionless networking' ontstaat zo langzamerhand al een beetje, maar het kost nog altijd heel veel moeite.

Terug naar het persoonlijke. Want daar gaat het in een social business namelijk echt om. De netwerken die er in je bedrijf en organisatie zweven met elkaar verbinden en soms ook bewust afstand van elkaar laten houden, op een persoonlijk niveau.

Hoe persoonlijker je het contact kan maken, hoe beter voor het resultaat. Daarvoor vier tips die je daarmee kunnen helpen.

<strong>1. Organiseer regelmatig een offline evenement</strong>

Samen met @psheartbeat heb ik social friday ooit bedacht om hun stakeholders en de mijne bij elkaar te brengen. Dat heeft al veel vruchten afgeworpen, allereerst voor het contact wat we met elkaar onderhouden. Een fysiek contactmoment zorgt altijd voor een beter contact met de persoon tegenover je. Daar kan geen sociaal netwerk tegenop. Een kop koffie drinken is net zo goed een evenement overigens…

<strong>2. Ontmoet nieuwe mensen</strong>

Ik leer zoveel nieuwe mensen kennen via online en vaak zijn ze ook de moeite waard om in het echt te leren kennen. Studenten bijvoorbeeld, die help ik graag met scripties en andere vraagstukken, juist ook omdat zij aan de basis staan van hun carriere. Dat betaald zichzelf altijd uit, in wat voor vorm dan ook.

<strong>3.  Wees selectief in het aannemen van nieuwe contacten in je netwerk</strong>

Niet iedereen hoef je toe te laten op LinkedIn puur omdat die een boeiende omschrijving heeft, of volgen op Twitter omdat de avatar er zo goed uit ziet. Een netwerk opbouwen doe je kritisch, elke extra 'node' kan een versterking of een verzwaring van je netwerk betekenen. Dat houdt dus ook onderhoud in. <a href="http://en.wikipedia.org/wiki/C._K._Prahalad" target="_blank">CK Prahalad</a> schreef een mooie theorie over netwerken, waarin je doelgroep altijd N=1 is, en R=G (resources are global) maar wat wel betekend dat elke toegevoegde klant (of potential) in jet netwerk actie en onderhoud betekent.

<strong>4. Wees zorgvuldig, geduldig en empathisch voor je netwerk</strong>

Empathie is wat anders dan sympathie, iedereen kan een like (of dislike) geven aan zijn of haar netwerk, maar daarmee voeg je nog geen waarde toe of leg je geen luisterend oor bij die persoon neer. Ik heb er zelf voor gekozen alleen iets te 'liken' als ik daar op dat moment ook waarde aan kan toevoegen. Ik heb het gevoel dat een like eerder iets is van 'ik heb het gezien', dan dat je er daadwerkelijk iets om geeft. Zo is het bijna denigrerend en afbrekend geworden voor mij, in plaats van opbouwend. Daarom neem ik nu de tijd bij iets wat mij daadwerkelijk raakt, stil te staan en na te denken. Kijken of ik iets voor die persoon kan doen, daadwerkelijk van waarde zijn. Bijna mezelf in dienst stellen van de ander, zonder daar direct iets voor terug te verwachten.

Wat zou de wereld een stuk gezelliger en beter zijn als we daadwerkelijk eens tijd voor elkaar zouden nemen. Neem deze vier tips ten harte, ook al kost dat tijd en moeite in je drukke baan of onderneming. Het betaald zich absoluut uit.
