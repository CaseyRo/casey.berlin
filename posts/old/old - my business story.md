---
Title: My business story
ID: urn:uuid:91ae6306-ce7b-4fc3-a655-db6b7e8480b4

Draft: true
---

[blockquote]Na de mooie zomermaanden komt september alweer in zicht, tijd om na alle relaxtheid een tandje bij te schakelen. Een kijkje in mijn eigen keuken vandaag![/blockquote]

Zoals al eerder aangekondigd, gaan mijn werkzaamheden zich richten op de praktische kant van zaken bij FrisGroen.com. Samen met @spems ben ik die nieuwe onderneming gestart, die elke ondernemer en organisatie kan helpen bij een stap verder zetten op online gebied; met name met behulp van social media. De eerste klussen komen binnen, maar er is altijd ruimte voor meer.

Daarnaast blijft deze site mijn (vrijwel) dagelijkse uitlaatklep voor ontwikkelingen online, sommige stukken ontwikkelen zich daarin op langere termijn, zoals bijvoorbeeld mijn marketeer en dorpsblog, andere blogs met filmpjes en productiviteitstips zijn dingen die ik onder de douche bedenk of tijdens het rondkijken op YouTube. Het ritme wat ik in het schrijven heb gevonden helpt mij de dag goed en productief beginnen. Erg fijn om zo in de flow van de rest van de dag te komen en ook echt moe naar bed te gaan. Daarnaast blijf ik actief als spreker en consultant op het gebied van social business.

De screencasts die ik eerder opnam en verspreide, zullen bij FrisGroen.com een nieuw onderkomen vinden. Ik ben hard bezig geweest met het maken van een nieuwe bumper, er is een nieuwe studio setting en daarmee komt de aandacht meer te liggen bij de inhoud van de screencasts. Feedback van anderen is erg nuttig gebleken en het resultaat moet dan ook meer 'a ha' momenten zijn en minder vraagtekens.

Als laatste, je kan vanaf nu je e-mailadres achterlaten aan de rechterkant van elk blog (vlak onder de mooie instagram widget) om elke dag het nieuwste artikel in je mailbox te ontvangen. Dat leek mij wel een handige feature, waarmee ook de mogelijkheid om dat via feedburner te doen, verdwenen is. De RSS feed vindt daar nog wel zijn thuis, en inmiddels ben ik daarmee ook de 100 subscribers via RSS gepasseerd.

Mocht je qua inhoud nog meer behoeftes hebben, laat het dan gerust weten. Misschien heb je een pittige stelling, een grote uitdaging voor je organisatie, of een hele simpele vraag, ik geef graag antwoord. Het ene moment op de site van FrisGroen.com, het andere moment hier. Bedankt dat je nog altijd komt kijken en lezen hier en elke reactie is welkom!

Photo: Creative Commons; Flickr - Trevor Leyenhorst

---


[blockquote]Hoera! Ik besta alweer drie jaar (en een dag)! Na veel ups en downs mag ik me dan een succesvol ondernemer noemen. De eerste drie jaar zijn het meest cruciaal wat een onderneming betreft; <a href="http://www.goeievraag.nl/vraag/financien-werk/ondernemers/startende-bedrijven-gaat-failliet-binnen.27963" target="_blank">30-50% van de ondernemingen</a> sneuvelt immers gedurende die periode. En ook al ben ik dan 'maar' zelfstandige, ik heb het toch maar mooi gered! Een paar lessen die ik in die drie jaar heb geleerd, deel ik vandaag met jou.[/blockquote]</span>

Hoe opmerkelijk dan ook, voor mij voelen die drie jaar alsof het nooit anders is geweest. Ondernemen zit mij in het bloed, mijn vader is (nog steeds) ondernemer en die tikt volgend jaar de 25 jaar ondernemerschap aan. Fantastisch, maar ook van hem moest ik een les leren; het kan ook je relatie kosten. 15 jaar geleden scheidden mijn ouders namelijk, mede omdat ze door die onderneming erg uit elkaar gegroeid waren. Iets wat ook in mijn achterhoofd zit en doorklinkt in de lessen hieronder.

<strong>1. Neem de tijd om te groeien</strong> - Het is erg lastig om te beginnen als zelfstandig ondernemer. Ondanks een netwerk dat je veel succes wenst bij het starten en graag champagne met je komt drinken en je taart op eet om dat moment te vieren, val je daarna in een behoorlijk gat. Je moet het dan écht (zelf) gaan doen. En iedereen die je klussen beloofde, houdt ineens de boot af of is niet meer bereikbaar. Dat is lastig starten, maar zet door.

<strong>2. Weet wat je te verkopen hebt</strong> - Het moeilijkste vind ik nog steeds duidelijk vertellen wat ik precies verkoop of wat voor dienst ik aanbied. Ik heb daar veel interpretaties in gehad en de definitie veranderd soms per dag. Nadeel is dat het diffuus over kan komen en jouw boodschap zichzelf daarmee niet verspreid. En dat is zonde van je tijd. Wees concreet.

<strong>3. Wees jezelf en verkoop die</strong> - Het enige wat je als zelfstandig ondernemer hebt, is jezelf. Wees dan ook jezelf. Ik heb daar grote moeite mee gehad, ik liet me vaak meeslepen en beïnvloeden door mensen in mijn netwerk of opdrachtgevers. Zo verlies je je eigen hart in je onderneming en vloeit daarmee de passie weg. Met als resultaat een hele grijze Kees en onderneming. Je mag dan wel alleen zijn, maar je hebt heel wat te bieden! Laat jezelf gerust informeren en inspireren door anderen, maar niet leiden. Je hebt tenslotte geen baas meer en ook je opdrachtgever is niet je baas!

<strong>4. Geld is er altijd te weinig</strong> - Hoe groot de offerte ook is die je maakt, hoe veel klussen er ook in 'de wacht' hangen, geld is er altijd te weinig. Zeker het eerste jaar, zorg voor voldoende reserves en betaal je zelf niet te gretig uit. Het liefst zo minimaal mogelijk, hoe lastig dat soms ook is met grote bedragen op de bank. Aan het einde van het jaar zal je altijd te weinig over houden, in mijn geval kwam de belastingdienst daar namelijk een flinke slok van halen. Juist omdat ik me nét teveel had uitbetaald. Dat kan je beter investeren in je zaak.

<strong>5. Beloof iets minder, doe iets meer</strong> - @Basschepers heeft me deze les geleerd en die komt nog altijd goed van pas. Ik ben een enorme pleaser, ik wil bedrijven het gevoel geven dat alles kan en alles mogelijk is. Die belofte doe ik nog steeds, maar ik laat het dan vooral zien door het te doen. Opleveren van een website met nét even die gave plugin of gratis een mobiele versie, een lezing met net iets meer passie dan het voorstel daarvoor. Het loont enorm om te BIMDIM'men.

<strong>6. Je netwerk is je alles </strong>- Ik heb het geluk gehad in mijn tijd werkzaam bij @s2m een groot netwerk op te kunnen bouwen van mede ondernemers, maar vooral van 'connectors', mensen die graag andere mensen aan elkaar verbinden. Je hoeft die mensen niet te pleasen of enorm te verwennen met grote kado's of bakken geld, nee ze zijn blij hun <a title="Wat is sociaal kapitaal? Mijn visie in een interview" href="http://keesromkes.old/blogs/wat-is-sociaal-kapitaal-mijn-visie-in-een-interview/" target="_blank">sociaal kapitaal</a> in te kunnen zetten om mensen aan elkaar te verbinden. Bij een vraag een aanbod vinden. Ik vind dat zelf ook heerlijk, mensen daarmee blij te maken. Dat levert altijd iets op, daar geloof ik in. Mijn sociaal kapitaal zet ik voor die verbinding dan ook graag in. Ook helpt het contact te houden met mensen, social media is daar absoluut het allerbelangrijkste middel in.

<strong>7. Vergeet je persoonlijke leven niet</strong> - Niets mooier om 's avonds laat nog even dat voorstel af te maken of nog meer energie te steken in de allerbeste presentatie die je ooit hebt gemaakt. Maar 95% is voor je publiek vaak ook al genoeg. Vergeet de mensen om je heen niet, als partner, vriend, broer of zoon heb ik dat ook nog elke dag te leren. Mijn valkuil en passie uit zich in het alles of niets geven voor een opdracht, een weblog, een presentatie of een gesprek. Elk moment maximaal benutten. En dat geldt ook voor mijn relaties. Gelukkig kan ik nu ook de deur naar mijn kantoor letterlijk dicht doen, en aandacht geven aan hen die van nog veel meer waarde zijn. Want geloof me, een nieuwe klant komt er altijd wel weer. Dat is met familie en je partner een stuk moeilijker.

Ik blijf graag dit soort tips delen, ook over kleinere dingen. Heb je iets waar je van mij meer over zou willen weten? Ik zit te denken aan de grootste blunders of een business case uitgewerkt van A tot Z die écht verkeerd liep. Ik ben benieuwd!

Photo: <a href="http://www.flickr.com/photos/duncanh1/6229892017/" target="_blank">Creative Commons; Flickr - Duncan Harris</a>

----

[blockquote]Na een tijd zoeken naar de juiste weg, nu beland in een nieuw stadium waarin ik mij goed voel. Twee diensten, één naam. Social business consults en lezingen, KeesRomkes.nl[/blockquote]

3 Juli 2012, vandaag de dag dat ik besluit om een nieuwe richting te gaan wat mijn bedrijf betreft. Ik geloof niet langer in 'het bedrijf' achter de persoon, ik geloof in de persoon daarachter.

Ik vertrouw al elke dag in de relaties om me heen. Naast mijn partner Emma (zowel in life als crime) als mijn zakelijke contacten. Ik leg verbanden tussen mensen, niet tussen bedrijven. Ja ik vind Apple tof en doe mijn boodschappen bij Albert Heyn, maar voor de minder 'obvious' dingen en zeker in het zakelijk verkeer, heb je het over mensen.

Mensen die je steunen, door dik en dun. Die je kritische vragen stellen, en je eens doen laten omkijken naar het verleden en een blik meegeven in de toekomst.

Die toekomst start hier met een redesign van de site, met meer visueel geweld, een prettig leesbaarder menselijker lettertype en de informatie op 2 hele simpele pagina's. En ik start weer, net als vroeger, met een blogpagina. Dat is mijn 'thuis', het delen van kennis met jullie.

Leuk dat je er nog steeds bent, of fijn dat je hier voor het eerst komt kijken. Laat wat van je horen!

Tot snel! Kees Romkes.nl.

----

[blockquote]Social Business, wat betekent dat eigenlijk? De komende tijd wil ik je meenemen in elk van de onderdelen die horen bij een social business. Waar ik social media zie als de sociale laag rondom media, is social business de sociale laag rondom je organisatie. Maar eerst even wat context.[/blockquote]

De tijd dat bedrijven nog gewoon konden doen zonder zich iets aan te trekken van hun klanten en relaties is voorbij. De wereld draait door en (is) harder dan ooit, zeker als je als bedrijf stil blijft staan en je hoofd in de grond steekt. Ontwikkelingen gaan continu door en het delen van informatie en die ontwikkelingen, gaat ongekend veel sneller dan ooit tevoren. Vergeet je gastenboek op je website of je zorgvuldig bij elkaar gespaarde database met e-mail adressen. Jouw relaties zijn veel dynamischer dan je daarin ooit bij kunt houden. Daar hoort ook een andere manier van denken bij.

En daar komt social business om de hoek kijken. Want dat is wat we (zouden) moeten doen. In zowel business2business als business2consumer, want eigenlijk zijn we allemaal consumer2consumer gericht bezig. [lightbox color="#9CCC0A" type="image" title="- Schematisch overzicht van een Social Business" link="http://keesromkes.old/wp-content/uploads/2012/04/socialbusiness.jpg"]
[frame type="right" width="250" height="" src="http://keesromkes.old/wp-content/uploads/2012/04/socialbusiness.jpg"][/lightbox]Het schematisch overzicht hiernaast laat de belangrijkste relaties zien. Al die relaties die je ziet, zijn in evenwicht met elkaar, uiteraard ondersteund door processen en platformen maar bovenal gevoed door mensen. Zakenrelaties op een menselijke manier en menselijke normen, waarden en gebruiken. Zonder eenduidig afdekkend beleid. Dat eenduidige beleid naar klanten/relaties toe, zou ik echt graag zien verdwijnen. Tijd voor wat richtlijnen voor menselijkere communicatie binnen je bedrijf/organisatie dus!

In het hart van een social business ontstaat waarde. Waarde in de vorm van relaties, verbonden door sociaal kapitaal. Geen bank of belastingdienst die daar aan te pas komt, tenzij die zichzelf ook als partner opstelt. Een goed voorbeeld daarvan is hoe de Rabobank als partner tegenover Diergaarde Blijdorp staat. Een andere partner (in dit geval de gemeente Rotterdam) ontneemt de dierentuin €800.000 subsidie, wegens bezuinigingen. De Rabobank springt in want ziet dit als een investering in de toekomst en het heden. Nu ik de Rabobank noem als 'trouwe klant van Blijdorp' in dit blog, is de cirkel rond. Zo is gezamelijk een hoop sociaal kapitaal gegenereerd! En die is de gemeente tegelijkertijd kwijtgeraakt.

[quote_left]Social business is een holistische aanpak om elk bedrijf te vernieuwen. [/quote_left]Wat komt er dan aan (social) media bij social business kijken? De rol van social media is er nog altijd, want bij social business is het een ondersteunende factor. Sterker nog, die rol wordt alleen maar groter. Maar waar de focus binnen bedrijven de afgelopen jaren op elk los onderdeel is gelegd (marketeers beheren consumenten, managers interne sociale netwerken managers en directeuren beheren weer de marketeers en managers) benadruk ik de cohesie. De integratie. Samen werken en samen doen.

Social business is een hele nieuwe tak van sport. Veel meer dan de 'enterprise 2.0' gedachte, Social business is een holistische aanpak om elk bedrijf te vernieuwen. En niemand kan dat zonder de ander, en ik dus niet zonder jullie. Dus, hoe denk jij erover?

Update: met dank aan jullie feedback, het woord "personeel" verandert naar "medewerkers".

----

[blockquote]Ik woon inmiddels alweer ruim 3 jaar buiten Friesland. Het lijkt wel een eeuwigheid geleden. Voor veel bedrijven lijkt het internet er ook al eeuwen te zijn, maar zijn er ook hooguit 20 jaar mee bezig. Ze zitten er letterlijk. Tijd voor de volgende stap![/blockquote]

Ruim 3 jaar geleden koos ik voor de grote stad. Een best wel invloedrijke keuze is dat geweest; op mijn leven, maar ook op mijn werkzaamheden. Zonder internet is er voor mij geen leven meer, en zo is dat ook voor veel andere bedrijven tegenwoordig. Ga maar na, wat zou een bedrijf nou zijn zonder e-mail en zonder internet. Hoe communiceren we dan nog met elkaar? Hoe verkopen we dan uberhaupt nog? Stel je eens voor dat we daadwerkelijk weer eens op elkaar af zouden lopen, even kijken hoe het met de collega's gaat. Feedback vragen, wellicht een prettig meningsverschil hebben, daadwerkelijk aan mensen laten zien wie of wat je nou echt bent…

Des te ironischer is de volgende stap voor bedrijven op internet. Social business is het compleet transparant maken van jouw organisatie online. Alle data (waar dat gewenst is) inzichtelijk, open staan voor feedback, [quote_left]In samenspraak en cohesie met je collega's, met wie je peilsnel kan schakelen. On- én offline.[/quote_left]reacties en commentaar, jezelf durven zijn online en staan voor jouw product of dienst. Met alle medewerkers, niet alleen de sales of marketing afdeling. In samenspraak en cohesie met je collega's, met wie je peilsnel kan schakelen. On- én offline. In transparante relaties met je leveranciers, die je direct kunnen vertellen waar zij hun duurzame producten vandaan halen; sterker nog, je kijkt gewoon even mee bij je leverancier wat ze in de schappen hebben voordat jij je volgende bestelling doet. Bij de boer, om de hoek. Geen groothandels.

De wereld wordt kleiner dankzij internet, maar je mogelijkheden groter. De hoeveelheid data en opties die dat brengt voelt als een snelweg met auto's die op hoge snelheid voorbij razen. Alleen jij zit nog kilometers van die snelweg vandaan, je kiest er zelfs voor te negeren dat die snelweg er is. Die rust is misschien even lekker, maar vroeg of laat moet jij ook naar de grote stad. Die snelweg op, mee met je klanten en je leveranciers. Open voor feedback, meningen van anderen en vol zelfvertrouwen over jouw product of dienst. Toekomstmuziek? Nee. Die wereld start nu.

Photo: CIAT/flickr

----

[blockquote]Een flink aantal maanden geleden werd ik benaderd door het PR bureau van Sultana, om eens naar hun verhaal te luisteren wat ging om "koekjes". Sultana had de keus gemaakt van 3, naar 2 koekjes per verpakking te gaan. En of dat wel niet "zin" had.[blockquote]

Natuurlijk, marketing technisch was het vast een goed idee, [frame type="right" width="230" src="http://keesromkes.old/wp-content/uploads/2012/02/Sultana-300x2255.jpg"]om van de sultana een "verantwoord" tussendoortje te maken. 99 Calorien maximaal, vast een hele goede zet.

Jammer Sultana, dat dit toch wat anders uitpakte. Binnen ettelijke dagen stroomde twitter vol met verontwaardigde mensen. Die mensen zijn gewend om dagelijks hun portie van 3 koekjes te verdelen over de dag. Huismoeders (volgens Sultana de key user die ondervraagd is) hadden ook te klagen, tenslotte was de prijs van de verpakking omhoog gegaan. Je hoefde geen rekenwonder te zijn om de prijsstijging per gram te ontdekken.

Natuurlijk, er zitten nu 8 verpakkingen in een grote verpakking, echter… Hoeveel werkdagen zitten er ook alweer in een week?

<strong>Change</strong>

Ik weet het zelf ook, verandering is een lastig proces. Dit hoort daar bij, alleen nemen we het niet meer aan als "gewoon". We hebben nu middelen als Twitter en FaceBook (zelf onderheving aan flinke kritieken) die er voor zorgen dat we als consument mondig mogen, en kunnen zijn. Ik kreeg echter een 40 tal A4'tjes vol met tweets te zien die hier over gaan. Weerstand.

Ik zie Twitter dan simpelweg als tip of the iceberg. Waar 5% "vocal" is, zich laat horen, zal er nog een veel groter deel onder water gebeuren wat we niet zien of horen; op de hoek van de straat, in de supermarkt, of bij de koffie.

Via @cabreracharro kreeg ik overigens dit filmpje nog even mee ter inspiratie, heel toepasselijk voor deze case…

http://www.youtube.com/watch?v=IqlRyJwKctk

<strong>Van advies naar… Advies!</strong>

Reputatiemanagement, zo luidde mijn advies. Wat je op dat moment nog kon doen aan het voorkomen van reputatieschade was feitelijk gezien 0. Wat je wel kan doen is de mensen met vragen, attenderen op de campagne website of wellicht wel persoonlijk te woord staan of iets mee gaan doen (zie bijvoorbeeld transavia) zodat je het nog enigszins om kan vormen in iets positiefs. In mijn beleving was Sultana de eerste die met dit soort "mee naar school" koekjes kwam. Lekker, energiek en vooral wat gezonder dan een Mars of Snicker.

Nou was ik ook een braverik op school, dus kreeg ik zo'n sultana keurig mee van thuis. Toen ik echter 3 weken terug bij de hogeschool in Utrecht voor de klas stond, heb ik ook aan die minor Ecommerce, gevraagd om hun visie op deze zaak te geven. Hoe houd je het in de hand? Hoe zou je dit nog om kunnen toveren? Mijn inschatting van budget was relatief laag maar zou wel voor flink wat werk bij mij gaan zorgen. Ik was dus benieuwd hoe deze 3 groepen het er af zouden brengen. Het advies volgde van hen in deze 3 YouTube filmpjes en vervolgens 1 volledig punt onder de hele groep te verdelen:

http://www.youtube.com/watch?v=Vj7-oZwycxY

<strong>Oordeel:</strong> 5 fases. Excuses voor niet betrekken voelt als een zwakte vanuit het bedrijf. Das best lastig voor een cliënt als Sultana. Begrip en bewustwording was er dus al, ik mis daarin wat research vanaf jullie kant. Het uitdelen van gratis koekjes is leuk. Ook het toevoegen van een twitter account is een best leuke toevoeging, evenals de catchphrase. Mooi gevonden. "Wie betaald, bepaald". I agree :-)

Het had wel wat origineler gemogen, ik mis bijvoorbeeld wat interactie met de "slachtoffers" van deze actie en, het weggeven van sultana's is natuurlijk niet gratis. Mijn budget was laag, wat zou je daar binnen kunnen doen?

De humor in het maken van het filmpje vond ik leuk ;-) De lengte van het filmpje was prima, goed te verstaan en goed te volgen. Aantal punten: 0,2

http://www.youtube.com/watch?v=4X8a8cNGDQk

<strong>Oordeel: </strong>De sociale media kanalen zijn er al. Tof dat je de branding en het imago van Sultana mee neemt om zo een "egg search" te organiseren. Zo combineer je fun met social en maak je het sentiment positiever. Abri's en billboards, naast advertising is gewoon reteduur. Die passen er niet in hun budget, dat is al eerder de deur uit gegaan. Jammer dat de oplossingen in social niet verder gebracht worden, het delen van bijvoorbeeld zelf gemaakte foto's, een creatieve oplossing met de verpakkingen van de koekjes, het had er zeker bij gekund. Wederom is budget bij jullie ook vergeten, waardoor ook het aantal punten eindigd op 0,2.

http://www.youtube.com/watch?v=NMqq2RuyMhw

<strong>Oordeel: </strong>Als allereerste een compliment aan de creativiteit en de volledigheid. Heb menig reclamebureau gezien die dat minder creatief opgelost hebben. Profilering en vindbaar zijn is belangrijk. Ook de eerste stap in bewustwording en om gaan met de ernst van de klacht vind ik 1 van de belangrijkste stappen om te nemen. Het voorbeeld om "viraal" aan te vliegen vond ik ook tof, evenals de "winst" die er te halen is uit de social media. Natuurlijk is het ook hier zaak om de financiën niet uit het oog te verliezen, ook al hebben ze zelf busladingen vol Sultana. Jullie scoren dan ook 0,6 punten.

<strong>De les die ik heb geleerd</strong>

Mijn advies was grotendeels gebaseerd op het beperken van de schade en het gebruik maken van de "lading" van de tweets die werden verstuurd. Daar lag de essentie in de eerste dagen na het uitbreken van alle ellende. Naar mijn idee lag daar dan ook de vraag en met een beperkt budget (denk € 5000) dankzij een marketingcampagne die al teveel had gekost, werd dit allemaal erg lastig.

Toch heb ik op deze manier een case die ik kan presenteren in colleges en lezingen, als voorbeeld van hoe het niet moet, wat er mis kan gaan en zelfs als studiestof voor studenten. Met een paar gave adviezen (al dan niet origineel, dat laat ik aan jou) als resultaat.

<strong>Zelfs business wat je niet doet, kan inspireren. Voor het verhaal, voor het onstaan van je onderneming, voor het voortbestaan van je onderneming, of om anderen te inspireren. Dit is zo'n voorbeeld.</strong>

&nbsp;
<div class="zemanta-pixie" style="margin-top: 10px; height: 15px;"><a class="zemanta-pixie-a" title="Enhanced by Zemanta" href="http://www.zemanta.com/"><img class="zemanta-pixie-img" style="border: none; float: right;" src="http://img.zemanta.com/zemified_a.png?x-id=df0f4ce7-f232-40c7-ae13-d984798f317e" alt="Enhanced by Zemanta" /></a></div>

----

[blockquote]Ik heb Difrax al eens vaker gebruikt als voorbeeld voor de social media activiteiten die ik onderneem. Het blijft een leuk merk met bijzondere producten, zeker als je kijkt naar in welke tijdspanne ze actief zijn.[/blockquote]

Ik ontmoette @difrax al een tijdje geleden bij Seats2Meet.com te Utrecht, waar ik samen met @resourcerer 1 van zijn sessies bij woonde over het adviseren van bedrijven op het gebied van Social Media. Blijft voor mij een leuke bezigheid, zeker in mijn vak, het transformeren van business naar social business, waar leuk en zaken doen samen komt.

Difrax maakt veelvuldig gebruik van Social media en met name Twitter speelt daar een belangrijke rol. Die strategie gaat niet uit van wedden op 1 paard (bijv. een corporate account) maar van meerdere invloeden. Een actief aantal marketeers, een corporate actief account waar veel interactie mee ontstaat, een (kraam)verzorgster (@expert_baby) met tips en trucs rondom opvoeding en ook een directie die actief mee luistert op de sociale media.

De zaken die ik doe met Difrax zijn nauwelijks noemenswaardig meer te noemen, ik heb ze geholpen in de eerste stappen richting social media. Nu doen ze het allemaal zelf en ik ben erg trots op dat feit. We mailen nog wel eens wat over kleine zaken, bijvoorbeeld twitter vragen (hoe volg ik specifiek mensen met een bepaalde tag in hun bio, of hoe ontvolg ik inactieve accounts) of handige nieuwe werken tools, waardoor er weer even dat moment van aandacht voor elkaar ontstaat en zo voor mij inspiratie voor een weblog in dit geval.



Ik vroeg @susanvanharen hoe ze twitter ervaart in hun dagelijkse gang van zaken en kreeg het volgende antwoord:

Mijn grootste uitdaging is om dit jaar al onze distributeurs (die nog nooit iets met Social media hebben gedaan) enthousiast te krijgen over Twitter en hen daadwerkelijk aan het werk te krijgen ermee.

Ik moet zeggen dat ik best sceptisch was over Twitter toen we voor het eerst bij elkaar kwamen bij S2M. Ik had niet verwacht dat onze doelgroep zo actief was op dit netwerk. Maar al snel bleek dat dit wel het geval is.

Wat ik er vooral goed aan vindt, is dat ik direct kan reageren wanneer iemand een klacht of een vraag over een product heeft. Dat is de service die we onze klanten willen en dus ook kunnen bieden. Ook gebruiken we Twitter om te reageren op actuele nieuwsberichten. Zoals wanneer er een nieuwsitem over tandbederf bij kinderen uit komt, dan verzinnen wij daar een poll omheen.

Ik ben helemaal verslaafd geworden aan social netwerken, en kan niet meer zonder onze tweeps!

Geweldig, dat ik met zo'n klein stapje, ze ook mee heb kunnen helpen een nog socialere organisatie te worden.

Wat is jouw volgende stap?

Picture: Martin Thomas/Flickr 

----

In opdracht van @Basschepers, werkzaam bij Continu te Eindhoven kreeg ik eind november 2010 te horen dat we "Even" een leuke actie mochten gaan promoten t.b.v. serieus request. Wat er daarna gebeurde…
Sowieso was ik al fan van serieus request geworden de afgelopen jaren, alleen is een eigen bijdrage daar nooit echt van gekomen. Mede dankzij het feit dat "er al zoveel goede doelen zijn", en ik graag persoonlijk iets bijdraag (vandaar mijn betrokkenheid bij de 1% club) waardoor ik het gevoel heb daadwerkelijk iets bij te dragen, dan alleen maar geld "over de schutting" gooien, want dat gevoel heb ik bij het puur en alleen monetair steunen van goede doelen.
Dus, de vraag van @Basschepers om hem en Continu te ondersteunen bij hun actie voor serieus request, was er 1 die ik erg kan waarderen.
Dat daar een bungeejump als resultaat van was, dat had ik ook niet direct gedacht.
[field name=iframe]
In ieder geval was de kern van de actie dat er mensen geveild konden worden en dat de hoogste bieders, uiteindelijk vanaf 60 meter hoogte naar beneden vielen aan een koord om zo hun bijdrage te doen.
Mijn aandeel
In opdracht van Bas heb ik een aantal sociaal media outlets ingericht om dit visueel en tekstueel te kunnen ondersteunen. Daar heb ik mijn social media framework voor ingezet,


waarbij de meest relevante netwerken (in dit geval mobypicture, facebook, youtube, flickr en twitter) samenkomen in 1 algemeen dashboard vanwaar content geplaatst en gemodereerd kan worden.
De resultaten

Zo'n kleine actie van mijn kant kan wel erg mooie gevolgen hebben, zowel voor de naamsbekendheid van het merk Continu, als de interactie die er daardoor ontstaat.


De cijfers :
97 YouTube filmpjes met alle sprongen en wat gave nieuwscontent rondom de actie leverden 4.607 views op, tijdens en na de actie
1.126 foto's op Flickr leverden 7246 impressies op
481 tweets leverden 155 volgers op
De website van Jump4Life werd in de maand December 4.341x bezocht en leverde 9.529 pagina weergaves op, met een "piek" moment van 700 bezoekers op de dag van de actie zelf.
[field name=iframe2]
En natuurlijk het prachtige bedrag van € 10.388,65 voor Serious Request ! Zo zie je maar dat met een relatief kleine hoeveelheid resources, ook een waanzinnig resultaat geleverd kan worden. In ieder geval 1 van de dingen waar ik trots op mag zijn.

----

Lijstjes, ze kunnen nog net…. Ik hou mijn klanten bij in social CRM systemen waar ik veelal informatie en relevante contacten van hun tag en bijhoud. GIST.com helpt me daar bij, maar ook wat ouderwetsere systemen zoals Zoho CRM of YUKI zijn systemen waar veel van die informatie opgeslagen en gebruikt wordt. Daarnaast zet ik ook (potentiele) omzet af tegen waar die omzet mogelijk vandaan komt, wat de "lead" daar in is geweest en daarmee probeer ik focus aan te brengen aan de dingen die ik doe. Als werknomaad is Seats2Meet.com 1 van die gebieden waar ik mijn omzet vandaan haal.Te gezellig ? De cijfers laten anders zien…

Het belangrijkste wat ik nog vergeet is de "fun factor", natuurlijk moet het ook leuk zijn om dat te doen en wat zijn de risico's, enfin, een enorme rits aan business intelligence waar jij misschien ook wat aan hebt. Een paar van die dingen zet ik hier uit een, doe er mee wat je wil, maar lees wel even de conclusies (en geef feedback op wat jij voor gegevens of analyses wil zien !)



Belangrijkste uit deze grafiek is wel dat het grootste deel van mijn (monetaire) inkomsten nog altijd komt uit "de persoonlijke kant" van het verhaal, iets wat je als ondernemer ook wel moet hebben; assertiviteit, zelf bewust zijn, weten wat je verkoopt. De "close ties" van mijn netwerk zijn daar in super belangrijk, zij introduceren mij en zijn daar vaak al ontzettend betrouwbaar gebleken. Onderhoud van contact met hen is daarin dus ook noodzaak.



De kleine 1% stukjes, daar zitten wel de echte "nieuwe media" dingen, bijvoorbeeld :

Twitter
White papers
Website leads

En dat vind ik erg opvallend. De inkomensten daar (tweeten, acteren op linkedin, bloggen etc. etc.) zijn, naar mijn idee, vooral op basis van sociaal kapitaal, het claimen van je expertise en daarmee leidend naar bijv. een externe workshop/meeting, indirect dus.

Ook cold calls zitten in dat stuk verwerkt. Ik heb er slechts 1 hoeven doen dit jaar, wat wellicht de meest opvallende conclusie in dat verhaal is voor mij als startend ondernemer.









Risicospreiding - aantal projecten tegenover bronnen

Een opvallende conclusie van deze cijfers zit in "risicospreiding",


zo zie je hiernaast hoeveel klanten ik dan vanuit die verschillende gebieden bedien. Zo zie je dat het aandeel uit de bovenstaande grafiek van 33% seats2meetings, verspreid is over 9 klanten. Daarnaast is de investering van tijd ook een relevante (seats2meet "voelt" niet als investering van tijd, waarbij dat voor anderen vaak wel zo is) gezien ik bij een "seats2meeting" vaak minder (papier)werk hoef te doen, veel gaat op basis van vertrouwen en zonder papier of afspraken, risicovol wellicht maar juist door de spreiding minder relevant.

Conclusies zijn relatief eenvoudig te trekken, ondanks het vertekende beeld. De hoeveelheid "sociaal kapitaal" opgebouwd is namelijk lastiger inzichtelijk te krijgen. Wellicht vinden we daar dit jaar een vorm voor om dat vast te leggen, al zijn de regels niet zo eenvoudig als een factuur die betaald moet worden. Ik blijf in ieder geval gezellig bij Seats2Meet.com aan de slag, vooral omdat het leuker, gezelliger en aantrekkelijker is, dan je eigen zolderkamer(tje). En jij ?

----

1 van de aandachtsgebieden van Social Business Design die je als externe gebruiker van sociale media weinig zal zien is de interne kennisdeling. Elke organisatie, klein of groot, heeft een enorme hoeveelheid kennis tot beschikking, die niet altijd relevant hoeft te zijn voor jouw onderneming. KRCC (Kees Romkes Communication Consultancy) houdt zich op dit moment bezig met een 3-tal van dit soort trajecten die bijzondere ontwikkelingen met zich meebrengen.

Stel je eens voor dat ineens die ene collega je weer groet op de gang, de deur van je manager open staat in plaats van dicht of je ziet een leuke oproep voor een personeelsuitje op de koffiemachine geplakt.


Image via CrunchBase
Zo een greep uit de effecten die effectieve, simpele kennisdelingstools voor interne communtiies met zich meebrengen. Online tools hebben grote impact op de offline wereld, zoals je kan zien.

Ik ben zo'n persoon die zich online goed kan profileren en waarin ik mijn mening ook prima kwijt kan. Offline ben ik daar nog steeds terughoudend in, "dat hoeft zo gek toch niet" of "doe maar normaal" is daar mijn credo, ondanks continu geconfronteerd te worden met de "ik" die ik online vertegenwoordig. Dat jasje kan gelukkig uit nu en ook offline weet ik mezelf redelijk te profileren, maar zonder online had me dat een stuk langer gekost.

Zo ook de medewerkers waar ik Yammer voor inzet. Stel je eens voor dat je een nieuwe medewerker bent bij een nieuw bedrijf:

Vroeger

Je komt bij een nieuw bedrijf terecht, nieuwe mensen, nieuwe processen, andere koffie, andere namen, allemaal onzekerheden die er voor zorgen dat je niet vanaf dag 1 op je plek laat voelen of sterker nog, je enthousiasme over een organisatie behoorlijk laten verstommen waarmee je bijvoorbeeld je proeftijd niet eens uit zou mogen zitten…

Nu

Je nieuwe werkgever nodigt je een week voor de start van je nieuwe baan alvast uit even een kijkje te nemen op de interne kennisdelingsgroepen. Daarin zie je al direct wat aardige collega's, ook een bijzondere aantrekkelijke, waarmee je dan ook makkelijk een babbeltje start. Komend weekend is er ook al een personeelsreisje gepland, waar je jezelf enthousiast ook voor uitnodigt *slik* maar goed, je "kent" ze inmiddels al een beetje toch ?

En verder…

Bovenstaand scenario is zo'n positieve uitwerking van interne kennisdeling, een leuke manier om elkaar beter te leren kennen en niet alleen elkaars' persoonlijkheid, maar ook kennis. Een vraag over een project wat niet helemaal lukt is ineens veel makkelijker te verspreiden en niet alleen je directe collega's, maar ook de rest van het bedrijf kan daar voor jou over mee praten.

De tools

Interne kennisdeling kan heel complex en abstract zijn. Als je kijkt naar tools zoals intranetten en wiki's, zijn er wellicht zelfs workshops nodig om hier echt aan te kunnen wennen.

Welcome to the 21st century, we hebben dus tegenwoordig tools als Yammer en workvoices die je daar uitstekend mee kunnen helpen. Beide tools zijn simpel in gebruik, registratie is eenvoudig en ook administratie een fluitje van een cent. omdat het beide web applicaties zijn is installatie ook niet nodig (scheelt weer gedoe bij de ICT afdeling) en de werking is zo eenvoudig als wat.

En waarom heb ik jou dan nodig ?

Inrichting van zo'n platform is stap 1, de community daarin faciliteren, begeleiden en stimuleren is er 2. Als afgestudeerde op internetcommunities heb ik daar zo mijn kennis en methodieken voor, naast een passie voor mensen en de overdracht van kennis op hen. Daar heb je mij dus voor nodig ;)

Interne kennisdeling wordt in de trends van sociale media nogal eens vergeten. Ondanks dat juist die interne kennisdeling het doel was om uberhaupt eens over internet te praten. De effecten op jouw organisatie kunnen gigantisch zijn en de lage kosten en risico's die het met zich meebrengt verzorgen een ideale springplank naar bredere participatie op sociale netwerken. Eens over praten ?

----

Met een kleine 5 maanden als fulltime ondernemer achter de rug, diverse "terugblik" sessies, onderzoek naar toegevoegde waarde, vele liters koffie en vele lange dagen ontdekken, praten, offreren en factureren, naast ook nog werk doen, tevreden ondernemer. Tijd voor de volgende stap !

Social media is zoveel meer dan "linkedinnen, facebooken of twitteren", Social Media is contact maken met je klanten. Dat feit is een eerste conclusie uit de blogs die ik geschreven heb, de (veelal) positieve reacties, kritische noot van goede vrienden en dat leid tegenwoordig tot een mooi gemiddeld aantal van 50 bezoekers per dag, die gemiddeld een 2,5 pagina bekijken en mij "3 minutes of fame" geven. Top !

Een aantal wapenfeiten waar ik erg blij mee ben :

- De start van de #bouw20 community in wording op IGRomkes.nl (@romkesbv)
- Implementatie en integratie van Mailchimp.com nieuwsbrief software voor @Difrax, naast succesvolle begeleiding in hun twitter acties
- Diverse lezingen en workshops die ik heb mogen verzorgen
- Een gave hyves community voor Jopla
- Strategische inzet en advies sociale media voor een duurzaam mobiliteitsinitiatief

En uiteraard de mooie samenwerkingsverbanden met o.a. @jvdschenk, @esmeeschonfeldt, @misterseeder en Seats2Meet.com/MINDZ.com visionairs @rvandenhoff en @msijgers waar ik ook de @layar van mag ontwikkelen en implementeren vanuit de door hen gedeelde visie.

LAYAR

Het vierde product op Socially.nl waar ik mijn tijd en aandacht in stop, augmented reality. Ik schreef (1,2) daar al eens eerder over, maar na de "volwassenwording" van de Seats2Meet.com LAYAR en het inrichten van een eigen Layar server, bied ik ook professioneel mijn kennis en advies aan op LAYAR gebied. Daar zijn al een aantal mooie ideeën uit aan het ontstaan, die de komende maanden vorm gaan krijgen. Info over dit product vind je terug op Socially.

Op zoek naar exposure
Het mooiste LAYAR idee ga ik gratis realiseren, waarna zowel jouw naam, als de mijne, hieraan verbonden worden. Om exposure te creëren voor elkaar, maar ook om waarde toe te voegen.

De opdracht: verzin een augmented reality concept, wat met LAYAR te realiseren is (ik toets dat graag) waarna we gezamenlijk dit gaan realiseren. Deze LAYAR hoort aan 3 eisen te voldoen :

- Van toegevoegde waarde van de gebruiker
- Van toegevoegde waarde voor het "eindpunt"
- Zonder commercieel initiatief, dus een duurzaam, sustainable, concept wat hier bij aansluit.

Heb jij ideeën ? Laat je reactie hier achter op mijn blog, ik hoor graag jouw ideeen, vervolgens gaan we samen (of met meer) aan de slag om hier iets "concreets en moois" uit te halen !

----

Het begint al bij het kiezen van een naam voor deze blog, waar sta "ik" nu, nou, je kan het beter "waar staan wij nu" noemen. Ik ben blij met het gekozen pad, de samenwerkingen, de projecten die lopen en nog aankomend zijn en de ontwikkelingen op social media gebied.

In het verleden heb ik al eens geblogd over "Zelfstandig ondernemen ! Spannend !", die keuze is destijds niet heel bewust gedaan, maar een logisch gevolg van de keuzes die ik maakte.

Dankzij een gesprek wat ik had met Judith Webber in haar #ZZPhappyhour, aanrader, werd ik gedwongen zelf eens na te denken over mijn visie, waarom opereer ik in deze wereld ? Wat is voor mij(n onderneming) belangrijk ?

Daaruit kon ik toch al concreet een aantal punten halen die passen bij mijn diensten en producten :

Authenticiteit, hoe "helder" is jouw propositie, waar sta je voor als bedrijf, hoe past internet in jouw (marketing) strategie ?
Verbinding, hoe "bewust" ben jij je van de wereld (jouw doelgroep, jouw branche) om je heen ? Waar zit je kracht, met wie wil je samenwerken, hoe haal je de "kracht" uit je netwerk, zonder deze uit te putten, maar just aan te vullen ? Leef jij nog met oogkleppen op ?
Transparantie, in zaken doen met mij, wat kan je van me verwachten en wat mag ik van jou als opdrachtgever verwachten ? Blijf verwachtingen toetsen, stel bij waar nodig
En daarnaast Judith haar vraag hoe ik "hier terecht ben gekomen", wat het betekent om Kees Romkes, als persoon, maar inmiddels ook als "merk" en "begrip" beteken.

Ben ik authentiek, verbonden en transparant in mijn uitingen ? Ik weet zeker van wel, door dit te vragen aan mijn opdrachtgevers, maar ook vrienden, uit netwerken die zowel zakelijk als privé zijn (die steeds meer versmelten) en daar ook enorm veel kracht uit te halen.

Authentiek
Ik heb een heldere propositie (ondanks dat die nog wel wat scherper kan her en der) en door die uit te spreken weten mensen wat ze aan me hebben en voor wat voor klussen ik inzetbaar ben. Ik bepaal (top down) strategie en implementeer die in een (bottom up) omgeving, waarmee ik kennis vergaar die in mijn netwerk inzetbaar is, ook op andere klussen.

Verbinding
De verbinding is daarmee duidelijk, ik "voed" mijn netwerk met kennis, maar ook met klussen, waardoor er een ecoysysteem ontstaat waarin ik als middelpunt mag fungeren. Ik verbind mezelf zowel online als offline, hanteer daarin een uniforme propositie, waarin kernpunten op zakelijk als persoonlijk vlak overlappen. Steven Blom zei het al eens mooi in een gesprek: "ondernemen gaat niet om het bedrijf, maar om de persoon. Ze (bedrijf en persoon) groeien met elkaar." iets wat ook steeds meer mijn kern is.

Transparantie
Mijn netwerk mag me alles vragen en ik probeer daar heel transparant in te zijn. Ik vorm over elke nieuwe techniek of ontwikkeling een mening en laat deze ook weten.  In gesprekken is "Wie ik ben" veel belangrijker dan "wat ik wil", mijn visie moet matchen bij jou, producten en/of diensten die daar uit voort komen zijn een logisch antwoord, niet uitgaanspunt (waarover later meer, als ik het ga hebben over mijn strategische model)

Wat levert dit mij op ?
Door een eerlijk, helder verhaal te vertellen en mijn netwerk, waar nodig in te schakelen, maak ik op een andere manier contact met mijn opdrachtgevers. Door kennis uit te wisselen, continu op de hoogte te zijn van de nieuwste technieken en deze praktisch toepasbaar maak, weten ze waar ze me voor kunnen inzetten. Dit levert een bijzonder "close" contact op met hen, waar in ik meegezogen word in de cultuur van dat bedrijf en kan schakelen op vlakken waar dat nodig is. Elke keer een nieuwe uitdaging en mezelf ook blijven uitdagen. Als "verbinder" van een groter geheel, voor het bedrijf, hun medewerkers en alle andere stakeholders.

Mijn verbinding met jullie is voor mij het belangrijkst, als opdrachtgever, samenwerkingspartner of prive contact, voor iedereen die mijn blogs leest.
Suggesties voor inhoud ? Waar mag ik mijn mening eens over geven ? Ik hoor het graag !

----

CDEF Holding, waar ik al een jaar aan het werk ben, is een bijzonder bedrijf.

Het afgelopen jaar ben ik in veel facetten van dit bedrijf actief geweest, als communitymanager bij MINDZ, analyseren van andere sociale netwerken, web2.0 tools en hun toepassingen, geven van workshops op social media gebied en nog veel meer dingen.

Daarnaast ben ik ook erg actief op het net, twitter, hyve en facebook me een end in de rondte en ook nog eens flink gadget addicted.

Nu krijg ik de mogelijkheid om mezelf nog verder te ontwikkelen, door in goed overleg met CDEF holding, ruimte te creeren om zelfstandig te gaan ondernemen !! Ik ben er zelf (en mijn omgeving) erg enthousiast over, kan mezelf laten zien, "de wijde wereld" in trekken, opdrachtgevers zoeken (of door profilering van mezelf, gevonden worden) en voorzien in hun sociale media behoeftes.

Want dat is wat ik ga doen :

Social Media Consultancy

Er zijn enorm veel bedrijven met vragen over hoe met sociale media om te gaan, de medewerkers zijn vaak al betrokken bij sociale media, in welke vorm dan ook :

Een profiel op een sociaal netwerk
Geven van reviews op producten
Verbinden met elkaar en met nieuwe mensen
Plaatsen van filmpjes op youtube
De eerste stap is echt bewustwording, op organisatieniveau en hoe daar mee om te gaan.

Samen met die bedrijven wil ik gaan overleggen hoe ze dit tot iets positiefs om kunnen zetten, ruimte creeren voor het participeren van medewerkers op sociale media en hoe ze dit als voordeel voor zichzelf kunnen gebruiken.

Dit zal voor een groot deel bestaan uit het creeren van een beleid op het gebied van sociale media, waarin vooral de "mogelijkheden" en niet de "beperkingen" centraal staan.

Daarnaast zal ik met zelfstandigen of ondernemers, conceptueel meedenken over de inzet van sociale media als "marketingtool", door samen met hen daarin strategie te bepalen.

Met mijn inzicht in technische (on)mogelijkheden, social marketing technieken en passie voor mensen en (online) beleving ga ik daar wat moois van maken !

Dankjewel voor deze mogelijkheid Ronald & Mariëlle, bij CDEF gaat dat zeker ook mooie dingen opleveren !

Kom gerust eens een kop koffie drinken, stuur me eens een berichtje op MINDZ, twitter of de mail als je het leuk vind om daar eens over te praten !
